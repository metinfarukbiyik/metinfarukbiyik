---
title: "Merhaba Blog Yazım ve biyik.dev"
description: "1999 Trabzon doğumlu bir yazılım geliştiricisinin hikayesi: kodlama serüveni, kişisel gelişim, spor disiplini ve biyik.dev ile hayallerini gerçekleştirme yolculuğu."
category: "Kişisel"
date: "13 Temmuz 2025"
readTime: "5 dk okuma"
slug: "merhaba-blog-yazim-biyikdev"
published: true
---

**Selam! Ben Metin Faruk Bıyık. Hoş geldin! 🙌**

1999 yılında Trabzon’da doğdum. Teknolojiye olan ilgim, öğrenmeye duyduğum merak ve kendimi geliştirme isteğim beni bugünkü Metin yaptı diyebilirim.

![enter image description here](https://biyik.dev/blog/images/my.jpg)

### **🎓 Kısaca Ben Kimim?**

📍 Şu anda **Baz İstasyonu Teknisyeni** olarak Ak İletişim’de çalışıyorum. Aynı zamanda **ATA AÖF Bilgi Yönetimi** bölümünde öğrenci olarak eğitimime devam ediyorum.

----------

### **🚀 Kariyer Yolculuğum Nasıl Başladı?**
Her şey 2018 yılında başladı.

**ALP Telekomünikasyon**’da **Baz İstasyonu Kurulum Teknisyeni** olarak sahaya ilk adımımı attım. Direk tepesinde rüzgârla tanıştım diyebilirim. 😅

Ardından **NTM Elektrik Elektronik A.Ş.**’de görev aldım. Burada iş sadece kurulumla kalmadı; **iş emirleriyle uğraşmak**, **ekip yönetmek** gibi daha sorumluluk isteyen rollerde buldum kendimi.

Sonrasında bir değişiklik yapıp biraz daha masa başına geçtim.

**Turkcell Global Bilgi**’de çalışmaya başladım. Hem **müşteri temsilciliği**, hem de kısa süreliğine **takım koçluğu** görevlerini üstlendim. Bu süreç bana “insanlarla iletişim kurmanın” ve “sabırlı olmanın” ne kadar önemli olduğunu gösterdi.

Ama içimdeki saha tutkusu ağır bastı ve 2025 yılında yeniden direklere, sahaya, kulelere geri döndüm. Şu anda **Ak İletişim’de baz istasyonlarının kalbinde görev alıyorum.**

----------

### **💻 Teknolojiye ve Kodlamaya Merakım**

Bilgiyle aram her zaman iyiydi. Bilgisayar başında geçirdiğim zamanları sadece oyunla değil, üretimle de değerlendirdim.

**HTML, CSS, JavaScript** derken şimdi **Next.js**, **TailwindCSS**, **Firebase**, **TypeScript** gibi teknolojilerle kendi projelerimi geliştiriyorum.  

Amaç: hem pratik işler üretmek hem de öğrenmeye devam etmek.

----------
### **🏋️‍♂️ Kendime Dair Bir Şey Daha…**

Evet, bilgisayar başında çok zaman geçiriyorum ama aynı zamanda **sporla da iç içeyim**.

Zamanla kilolarımı verip, kendimi daha iyi hissetmek istedim. Şu ana kadar 15 kilo verdim ve yolum devam ediyor.

**Kas koruyarak yağ yakmak** en büyük hedefim. Destek olarak protein tozu, L-Carnitine gibi takviyeler de kullanıyorum.

### **✨ Bu Blogda Neler Var?**

Bu blogda sadece yazılım değil.

Burada;
-   Geliştirdiğim projeler,    
-   Günlük hayatta öğrendiğim şeyler,
-   Spor ve motivasyon üzerine deneyimlerim,
-   Ve bazen içten sohbetler olacak.
 
**İçten, gerçek ve paylaşmaya açık bir blog.**
**Tanıştığımıza çok memnun oldum. Umarım burada okudukların sana ilham verir.**

Yorum bırak, mail at, selam ver — yeter ki bağlantıda kalalım! 😄